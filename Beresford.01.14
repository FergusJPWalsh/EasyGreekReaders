XIV. Niobe [25]
1. Ἀποκτείνας δὲ τὸν Λύκον, ὁ Ἀμφίων βασιλεὺς ἐγένετο τῶν Θηβῶν.
2. Ὁ Ἑρμῆς λύραν ἀπέδωκε τῷ Ἀμφίονι.
3. Ταύτην ἔχων θαυμάσιόν τι ποιῆσαι λέγεται.
4. Οἱ γὰρ τοῦ τείχους λίθοι αὐτοὶ, ἕκαστος ἐς τὸν καθήκοντα τόπον, ἐκινήθησαν.
5. Ἔγημεν ὁ Ἀμφίων Νιόβην τὴν τοῦ Ταντάλου θυγατέρα.
6. Πολλοὺς μὲν ἔσχον υἱεῖς καὶ θυγατέρας.
7. Ἐπὶ τούτοις λίαν ἐσεμνύνετο ἡ Νιόβη.
8. Τῇ δὲ Λητοῖ δύο μόνον ἦν τέκνα.
9. Ἡ Λητὼ μήτηρ ἦν τοῦ Ἀπόλλωνος καὶ τῆς Ἀρτέμιδος.
10. Οὗτοι δὲ θεοὶ ἦσαν ἀμφότεροι.
11. Ἡ δὲ Νιόβη ἔλεξε μεγαλαυχουμένη ὅτι τὰ ἑαυτῆς τέκνα καλλίω ἐστὶν ἢ τὰ ἐκείνης.
12. Ἡ Λητὼ οὖν ἀπέπεμψεν ἐς Θήβας τὸν Ἀπόλλωνα καὶ τὴν Ἀρτέμιδα.
13. Οἱ δὲ ἀφικόμενοι ἀπέκτειναν πάντα τὰ τῆς Νιόβης τέκνα.
14. Ὁ δὲ Ζεὺς τὴν Νιόβην ἐς πέτραν μετέβαλεν.
15. Πηγαὶ δὲ ἀεὶ ἐξ αὐτῆς ἀπορρέουσι τοῦ θέρους.
16. Ὁ δὲ Ἀμφίων αὐτὸς ὑφ’ αὑτοῦ ἀπέθανεν.
