XX. Paris [31]
1. Ὁ Πάρις ἦν τοῦ Πριάμου τοῦ τῆς Τροίας βασιλέως υἱός.
2. Ἐλθών ποτε ἐπὶ Λακεδαίμονα εἶδεν ἐκεῖ τὴν Ἑλένην τὴν τοῦ βασιλέως Μενέλεω γυναῖκα.
3. Τοῦ δὲ Μενέλεω ἀπελθόντος ἐς Κρήτην ὁ Πάρις ἀπεκόμισε τὴν Ἑλένην.
4. Τούτων δὲ γενομένων οἱ Ἔλληνες μάλιστα ἠγανάκτησαν.
5. Καὶ ξυλλέξαντες μεγάλην τινὰ στρατιὰν ἐπῆλθον τοῖς Τρῶσιν.
6. Πρῶτον μὲν οὐκ ἐδύναντο τὴν πόλιν καταλαβεῖν.
7. Αὐτὴν δὲ δέκα ἔτη πολιορκήσαντες τέλος κατέλαβον.
8. Καὶ Πάρις ὀϊστῷ τραυματισθεὶς ἀπέθανεν.
