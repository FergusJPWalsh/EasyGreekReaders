Δαρείου καὶ Παρυσάτιδος γίγνονται παῖδες δύο, καὶ πρεσβύτερος μὲν ἐστιν Ἀρταξέρξης, νεώτερος δὲ Κῦρος. 
Δαρεῖος δὲ ἀσθενῶν, καὶ ἤδη μέλλων θανεῖν, βούλεται ἀμφοτέρω τὼ παῖδε παρεῖναι. 
ὁ μὲν οὖν πρεσβύτερος πάρεστι. 
Δαρεῖος δὲ κελεύει τὸν Κῦρον ἀναβαίνειν ἀπὸ τῆς ἀρχῆς, ἧς ἐστὶ σατράπης. 
ὁ δ᾿ οὖν Κῦρος ἀναβαίνει, ἔχων τριακοσίους ὁπλίτας τῶν Ἐλλήνων.
ἀναβαίνων δὲ λαμβάνει Τισσαφέρνην σὺν ἑαυτῷ ὡς φίλον. 
ἀναβὰς δὲ ὁ Κῦρος ἔτι ἐστὶν ἐν τοῖς βασιλείοις, ὅτε ὁ μὲν Δαρεῖος τελευτᾷ Ἀρταξέρξης δὲ γίγνεται βασιλεύς.